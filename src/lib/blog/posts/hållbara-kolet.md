---
id: 'hållbara-kolet'
---


Koldioxidhalten i atmosfären fortsätter att öka och vi behöver drastiskt minska våra utsläpp av växthusgaser. I februari 2025 var koldioxidhalten i atmosfären på rekordhöga **427 ppm (parts per million)** enligt Nationella administrationen för hav och atmosfär i USA (NOAA).

Tester och forskning pågår även på metoder att avlägsna redan gjorda utsläpp som inte naturligt regleras av planeten. Så här kommer kanske en överraskande nyhet:

> **Vi kan inte bli av med kolet.** Det är mer eller mindre konstant och ett grundämne som alltid funnits på vår planet.

Och för att undvika missförstånd – **kolet kan förbrännas** – men kolatomerna kvarstår.

---

## Hur rör sig kolet?

För att förstå **HUR** vi ska komma till bukt med kolet (C) och dess ”kompisar’” via kemiska föreningar syre (O), som bildar CO2 = koldioxid, och väte (H), som bildar CH₄ = metan, är det viktigt att förstå hur kolbaserade föreningar rör sig mellan olika **sfärer** som bygger upp och omger vår planet:

### 🌍 De fyra sfärerna:

- **Atmosfären** – Gasskiktet som omger jorden skyddar oss från solens skadliga strålar, reglerar temperaturen och möjliggör liv genom att tillhandahålla syre.
- **Biosfären** – Där livet existerar på jorden – från mikroorganismer till växter och djur – och omfattar alla ekosystem.
- **Hydrosfären** – Allt vatten på jorden i både flytande och fast form.
- **Geosfären** – Den fasta delen av jorden med kärnan, manteln och jordskorpan, samt alla bergarter och mineraler.

> För mycket kol i någon av sfärerna skapar obalans och leder till klimatförändringar.

---

## Kan vi inte bara eliminera kol?

Nej – det krävs kärnreaktioner (tänk stjärnor som bildas och dör) eller extrema förhållanden som inte kan åstadkommas på jorden. Däremot kan vi:

- Flytta kol mellan olika sfärer, ***eller***
- Se till att det stannar i rätt sfär

---

## Kolets kretslopp – mellan sfärerna

Även om den totala mängden kol på jorden är konstant, så är fördelningen mellan sfärerna **inte konstant**, utan påverkas av både naturliga och mänskliga faktorer.

### 1. Atmosfär → Biosfär  
🌿 Växter tar upp koldioxid genom fotosyntes. Det "gröna kretsloppet" för kolet – men ingen permanent lagring.

### 2. Biosfär → Atmosfär  
🔥 Nedbrytning eller förbränning av organiskt material frigör koldioxid och skapar **biogena utsläpp**.

### 3. Atmosfär → Hydrosfär  
🌊 Haven absorberar koldioxid, men för mycket CO₂ hotar både marina ekosystem och havens förmåga att dämpa klimatförändringar.

### 4. Hydrosfär → Geosfär  
🪨 CO₂ kan sedimentera och bilda kalksten eller fossila bränslen. (**En väldigt långsiktig lösning**.)

### 5. Geosfär → Atmosfär  
🌋 Genom vulkanutbrott eller mänsklig förbränning av fossila bränslen (det **bruna kolkretsloppet**).  
📉 Före industrialiseringen låg koldioxidnivån runt **280 ppm**.

---

## Vad kan vi göra?

Eftersom den totala mängden kol på jorden är konstant, handlar klimatåtgärder om att omfördela kolet på rätt sätt. 

Den mest effektiva lösningen känner de flesta till – ***låt kolatomerna stanna kvar i jorden (geosfären)*** så att de inte förbränns och släpper ut koldioxid. 

---

## Vad är nästa steg?

För att backa halten koldioxid i atmosfären behöver vi fundera om det är till biosfären, hydrosfären eller geosfären som kolet ska förflyttas. 

💬 **Låt oss ta kommandot över de koldioxidutsläpp som människan orsakar – innan det är för sent.**

---

📢 Jag skriver mer om klimatet och kolsänkor på Instagramkontot  
[@club_zero_co2_now](https://www.instagram.com/club_zero_co2_now/)