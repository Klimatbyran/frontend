---
id: 'hållbara-kolet'
---


Koldioxidhalten i atmosfären fortsätter att öka och vi behöver drastiskt minska våra utsläpp av växthusgaser. I februari 2025 var koldioxidhalten i atmosfären på rekordhöga 427 ppm (parts per million) enligt Nationella administrationen för hav och atmosfär i USA (NOAA). Tester och forskning pågår även på metoder att avlägsna redan gjorda utsläpp som inte naturligt regleras av planeten. Så här kommer kanske en överraskande nyhet – vi kan inte bli av med kolet – då det är mer eller mindre är konstant och ett grundämne som alltid funnits på vår planet. Och för att undvika missförstånd – kolet kan förbrännas – men kolatomerna kvarstår. 

För att förstå HUR vi ska komma till bukt med kolet (C) och dess ”kompisar’” via kemiska föreningar syre (O), som bildar CO2 = koldioxid, och väte (H), som bildar CH₄ = metan, är det viktigt att förstå hur kolbaserade föreningar rör sig mellan olika sfärer som bygger upp och omger vår planet:

Atmosfären:

Gasskiktet som omger jorden skyddar oss från solens skadliga strålar, reglerar temperaturen och möjliggör liv genom att tillhandahålla syre. 

Biosfären:

Där livet existerar på jorden – från mikroorganismer till växter och djur och omfattar alla ekosystem.

 

Hydrosfären:

Allt vatten på jorden i både flytande och fast form.

Geosfären:
Den fasta delen av jorden med kärnan, manteln och jordskorpan, samt alla bergarter och mineraler. 

För mycket kol i någon av sfärerna ställer till obalans och orsakar klimatförändringar.

Så vad kan vi göra? Kan vi inte bara eliminera kol? Nej, det krävs kärnreaktioner (tänk stjärnor som bildas och dör) eller extrema förhållanden som inte kan åstadkommas på jorden. Däremot kan vi flytta kol från olika sfärer eller se till att de håller sig i rätt sfär.  Även om den totala mängden kol på jorden är konstant, är fördelningen mellan atmosfären, biosfären, hydrosfären och geosfären inte konstant utan påverkas av både naturliga och mänskliga faktorer:

Atmosfär till biosfär:

Växter tar upp koldioxid genom fotosyntes. Det ”gröna kretsloppet” för kolet och ingen permanent lagring.

Biosfär till atmosfär:

Via nedbrytning eller förbränning av organiskt material frigörs koldioxid och skapar biogena utsläpp.

Atmosfär till hydrosfär:

Hav absorberar koldioxid, men för mycket koldioxid i haven hotar både marina ekosystem och förmågan att dämpa klimatförändringar. 

Hydrosfär till geosfär:

Koldioxid kan sedimenterar och bilda kalksten eller fossila bränslen (en lååångsiktig lösning)

Geosfär till atmosfär:

Genom vulkanutbrott eller mänsklig förbränning av fossila bränslen (det bruna kolkretsloppet). Under förindustriell tid var koldioxidnivån runt 280 ppm.

 

Eftersom den totala mängden kol på jorden är konstant, handlar klimatåtgärder om att omfördela kolet på rätt sätt. Den mest effektiva lösningen känner de flesta till – låt kolatomerna stanna kvar i jorden (geosfären) så att de inte förbränns och släpper ut koldioxid. 

För att backa halten koldioxid i atmosfären behöver vi fundera om det är till biosfären, hydrosfären eller geosfären som kolet ska förflyttas. 

Låt oss ta kommandot över de koldioxidutsläpp som  människan orsakar innan det är för sent.

Jag skriver mer om klimatet och kolsänkor på Instagramkontot @club_zero_co2_now

